Un corpo rigido può essere definito come un insieme di particelle,
eventualmente infinitesime, le cui posizioni relative sono fisse nel tempo. In realtà
nessun corpo è realmente rigido, però il moto di un corpo reale, e in particolare
quello dei satelliti, è usualmente descrivibile, almeno a un primo livello di
approfondimento, con metodi basati sull'ipotesi di corpo rigido.
Relativamente al moto di un corpo rigido libero vale il teorema di Chasle: lo
spostamento di un corpo rigido può essere considerato come una traslazione più una
rotazione intorno ad un punto. Quindi, in maniera equivalente, il moto di un corpo
rigido può essere descritto come la combinazione della traslazione del suo centro di
massa (v. appendice A) e di una rotazione intorno al centro di massa stesso. Nel
primo caso occorre determinare la posizione e la velocità del centro di massa, nel
secondo gli angoli, e le relative derivate, fra una terna d’assi solidali al corpo e una
terna d’assi di riferimento.
Nella dinamica dei satelliti il moto di traslazione causato dalla gravitazione e dalle
altre forze esterne è oggetto della meccanica orbitale (v. appendice C). Invece, la
rotazione intorno al centro di massa causata dalle coppie applicate va sotto il nome
di dinamica d'assetto (v. appendice A) e su questa ci si concentrerà nel seguito. La
dinamica orbitale e quella d’assetto non sono, ovviamente, indipendenti: ad esempio,
nei satelliti in orbita terrestre bassa circolare o quasi circolare (LEO, Low Earth Orbit,
v. figura C.9.2) la resistenza aerodinamica (drag) è una componente rilevante,
soprattutto al diminuire della quota, delle perturbazioni orbitali e dipende
sensibilmente dall'assetto del satellite, in pratica da come il satellite è orientato
rispetto alla velocità relativa all’atmosfera. L'assetto quindi influenza l'orbita. D’altra
parte, l'orbita, vale a dire la posizione del satellite nello spazio, determina l'entità
della densità atmosferica che decresce con la quota e, a sua volta, può
significativamente influenzare l'assetto. Nel seguito saranno trattate anche altre
perturbazioni d'assetto che dipendono dall'orbita. Ciò nonostante, le equazioni
d'equilibrio che descrivono i moti d’assetto e orbitale possono essere considerate
disaccoppiate, nella maggioranza dei casi d’interesse applicativo o quantomeno nelle
fasi iniziali di progetto. In altri termini, è possibile prima individuare l'orbita lungo la
quale si sposta il centro di massa del satellite indipendentemente dalla sua dinamica
d'assetto e dopo, per quell'orbita, studiare il moto intorno al centro di massa.
La figura 1.1 schematizza le problematiche di controllo d’assetto dei sistemi
aerospaziali. La struttura logica è del tutto generale, nel seguito del capitolo saranno
date delle esemplificazioni sui vari aspetti che concorrono allo studio della dinamica
e del controllo d’assetto dei satelliti, con particolare riferimento ai satelliti in orbita
terrestre perché essi sono oggetto della maggioranza delle attività industriali presenti
e programmate per il futuro nel settore spaziale. Infatti, tenendo conto di quanto
realizzato fino ad oggi e di quanto pianificato nel breve e medio termine, le missioni
intorno alla terra in orbita LEO rappresentano in media oltre il %60 del totale delle
missioni spaziali, mentre i satelliti in orbita terrestre geostazionaria (GEO,
Geostationary Orbit, v. paragrafo C.9) si pongono in media intorno al %20 . Con la
restante parte formata dalle orbite a quota intermedia (MEO, Medium Earth Orbit),
circolari e dalle orbite ellittiche con forte eccentricità (v. paragrafo C.6), e, in misura
minore, da missioni interplanetarie (incluse le lunari). È opportuno rilevare che
queste stime sono orientative, se non altro perché sulle missioni spaziali militari le
informazioni sono note ovviamente con minore accuratezza. Inoltre, anche se queste
Antonio Moccia 2 Sistemi Aerospaziali a.a. 2022-23
Fig. 1.1 - Schema del controllo d’assetto di un sistema aerospaziale.
percentuali in termini di numero di missioni non possono essere trasformate
esattamente in percentuali in termini di costo delle missioni stesse, dipendendo i
costi da moltissimi fattori (innanzitutto presenza d’uomini a bordo, e poi livello di
sviluppo di nuove tecnologie oppure ampio riutilizzo di tecnologie esistenti, satellite
destinato a fornire servizi oppure missione esclusivamente scientifica o dimostrativa,
primo satellite di una certa classe o replica identica di satelliti già esistenti, quota e
vita operativa, massa e volume del satellite, costo del lancio e del segmento di terra,
ecc.), va rilevato che percentualmente gli investimenti in gioco non differiscono di
molto da tali stime sui numeri di missione.
Con riferimento alla figura 1.1, per assetto di progetto s’intende l'assetto che il
satellite deve mantenere o acquisire per il raggiungimento degli obiettivi della
missione, sia per esigenze di carattere ingegneristico (orientamento di pannelli solari,
di antenne, di strutture articolate, assetto in fase di rientro o d’aggancio con altri
satelliti, ecc.), che per aspetti legati al carico utile (puntamento di sistemi di
telerilevamento, ottenimento di determinati livelli d’accelerazione, ecc.). In generale
si parla di stabilizzazione d’assetto quando occorre mantenere un’orientazione
esistente, e di controllo di manovra d’assetto quando occorre portarsi da un assetto
all'altro. In pratica l'assetto di progetto costituisce il livello di riferimento del sistema di
controllo.
Dal punto di vista dell'assetto i satelliti possono essere suddivisi in satelliti stabilizzati
giroscopicamente (a spin) o intorno ai tre assi. Nel primo caso il satellite, totalmente
o in gran parte, è posto in rotazione intorno ad un asse (Fig. 1.2). La direzione di tale
asse va controllata in modo da mantenerla (approssimativamente) fissa in un
riferimento inerziale (definito nei paragrafi C.1 e C.5), anche per periodi
relativamente lunghi, grazie alla conservazione del momento della quantità di moto in
assenza di momenti esterni (v. capitolo 2). La velocità angolare di rotazione è
notevolmente variabile in relazione agli obiettivi e alle caratteristiche della missione.
Si può andare, ad esempio, dal centinaio di giri al minuto del Meteosat, alle frazioni
di giri al minuto per alcune missioni interplanetarie. La stabilizzazione a spin è
relativamente semplice da realizzarsi e, sotto certe condizioni, è stabile. Inoltre, essa
Assetto
di
progetto
Momenti
esterni
Attuatori
Sensori
Dinamica di assetto del
sistema aerospaziale
Antonio Moccia 3 Sistemi Aerospaziali a.a. 2022-23
Fig. 1.2 - Configurazione schematica tipica di un satellite stabilizzato a spin di
dimensioni piccole o medie. La superficielaterale del corpo centrale cilindrico è
generalmente tutta ricoperta di celle solari, con piccole aperture per alloggiare ugelli
di gas jet per spinte radiali e tangenziali esensori ottici per la misura dell’assetto.
Sulle basi del cilindro frequentemente sono posizionati, fra l’altro, ugelli di gas jet
assiali e altri sensori ottici. Il motoredi apogeo (apogee boost motor) ha la funzione
di fornire la spinta necessaria per acquisire l’orbita finale (frequentemente
geostazionaria, v. paragrafo C.9), partendo da un’orbita bassa raggiunta grazie al
lanciatore e passando attraverso un’orbita di trasferimento (v. paragrafo C.11).
Eventuali carichi utili possono essereanche alloggiati su strutture estese
radialmente, oltre la superficie del cilindro, ma disposte in maniera tale da mantenere
per quanto possibile la simmetria assiale.
determina un miglioramento delle prestazioni dei satelliti per telecomunicazioni
grazie all'utilizzo di antenne con pattern toroidale d’irradiazione (v. appendice A).
Ovviamente lo spin può vincolare fortemente gli obiettivi della missione, soprattutto
quando è l'intero satellite a ruotare.
Nel caso della stabilizzazione intorno a tre assi va controllata l’orientazione di tre
assi, solidali al satellite e mutuamente ortogonali, per mantenere, ad esempio, un
asse sempre puntato verso la terra (satellite Earth pointing, Fig. 1.3, v. capitolo 12), o
un asse verso il sole (satellite Sun pointing, v. paragrafo 3.2). Altro esempio
interessante è il caso di un satellite inertially oriented, vale a dire con orientazione
costante rispetto alle stelle fisse. È evidente che la stabilizzazione intorno ai tre assi
va considerata quando gli obiettivi di missione e la progettazione della piattaform
